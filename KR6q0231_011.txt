#-*- mode: mandoku-view; -*-
#+DATE: 2015-08-30 21:48:18.877826
#+TITLE: 即非禪師全錄
#+PROPERTY: CBETA_ID J38nB425
#+PROPERTY: ID KR6q0231
#+PROPERTY: SOURCE Jiaxing Canon Vol. 38, No. B425
#+PROPERTY: VOL 38
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0231_J_011-0675a> 
#+PROPERTY: JUAN 11

 即非禪師全錄卷之十一¶
門人明洞性安性節明覺明幢全編¶

贊四¶

三教聖人圖¶

#+BEGIN_VERSE
「　中華去西域十萬奇里瞿曇先孔老四百餘年跡有¶向背道無間然總剎土以同居孰彼孰此融三際于¶當念誰後誰先機前覷破三老鼻孔一串稍涉形跡¶依舊十萬八千
#+END_VERSE
」¶

#+BEGIN_VERSE
「　無極太極皇極三老指龜成鱉聚頭恰似品宇口裏¶元無一舌
#+END_VERSE
」¶

三聖合一圖¶

#+BEGIN_VERSE
「　三心不可得六耳不同謀是法皆平等無勞強出頭
#+END_VERSE
」¶

神農¶

#+BEGIN_VERSE
「　縱橫玅展無為化識盡甘辛百艸頭厚德活人今古¶頌恩如天大孰堪侔
#+END_VERSE
」¶

南極老人¶

#+BEGIN_VERSE
「　腳踏地頭頂天行仁布德不知年位居南極壽無極¶天上人間第一仙
#+END_VERSE
」¶

巢父¶

#+BEGIN_VERSE
「　帝王若好夢高士自惺惺寱語入巢耳至今洗不清
#+END_VERSE
」¶

老子¶

#+BEGIN_VERSE
「　清淨無為守真抱一法天利用為物作則展皇極之¶容誠萬古之聖師感猶龍之歎烏足盡其道德五千¶玄言如日烜赫牛駕西遊紫氣東塞
#+END_VERSE
」¶

孔子¶

#+BEGIN_VERSE
「　文昭日月亙古師法道貫乾坤隨時開闔即在世而¶出世夫是之謂過去儒童菩薩
#+END_VERSE
」¶

化身¶

#+BEGIN_VERSE
「　其德惟馨其智如神是誰面目東方聖人
#+END_VERSE
」¶

列子
<pb:KR6q0231_J_011-0675b>¶

#+BEGIN_VERSE
「　用之彌六虛廢之無其所高名列群賢慧識超今古
#+END_VERSE
」¶

莊子¶

#+BEGIN_VERSE
「　日月有代謝物我無疏親識得身中主方明蝶夢人
#+END_VERSE
」¶

李銕拐¶

#+BEGIN_VERSE
「　拐子銕臉皮一齊放不下只管去求真誰知身是假
#+END_VERSE
」¶

#+BEGIN_VERSE
「　者箇跛腳仙平地上青天囊有長生藥誰知不直錢
#+END_VERSE
」¶

三顧艸廬¶

#+BEGIN_VERSE
「　不遇徐劉輩何人識臥龍開眸均是夢休說古英雄
#+END_VERSE
」¶

朱買臣¶

#+BEGIN_VERSE
「　千古功名冊子裏百年富貴扁擔頭若無折桂攀龍¶手爭得金鞭出鳳樓
#+END_VERSE
」¶

陸修靜¶

#+BEGIN_VERSE
「　目有重瞳掌有篆字背有斗文道合天地遠法師愛¶其玄論而送過虎谿陶彭澤交必忘形而心存不二¶昔云尸解已千年今見丹青凜生氣
#+END_VERSE
」¶

陳芳¶

#+BEGIN_VERSE
「　一門十四世同居始終三百年孝義振起元明家風¶鄭王二氏堪繼名掛上天芳流萬世(太祖擢鄭王二氏孫子為左右春坊)
#+END_VERSE
」¶

趙孟頫居士¶

#+BEGIN_VERSE
「　不羨公虎豹文章不羨公麒麟頭角只羨公拶透祖¶師關踏碎生死窟一別人間四百春凜凜仙姿標松¶雪
#+END_VERSE
」¶

宋景濂居士¶

#+BEGIN_VERSE
「　心平似地量闊如天功垂後世卓識無前以文華國¶猶春行大地以道佐命若手捧大千宗儒護釋覺後¶推先誠永明之轉世繼應化之聖賢
#+END_VERSE
」¶

瑞塘居士¶

#+BEGIN_VERSE
「　挺然人傑聲色不動義路宅仁惟遵祖訓壯年踏遍¶天下視大千猶一塵優游七七之年悟英雄如昨夢¶由是屏跡權門松石昆仲家臨東海對南山閒看青
<pb:KR6q0231_J_011-0675c>¶鸞生彩鳳
#+END_VERSE
」¶

豐主源檀越¶

#+BEGIN_VERSE
「　正笏垂紳儼爾如神眉稜劍氣目耀雙輪布德澤如¶層雲之雨飲法喜如透花之春檀護三寶年踰七句¶義方孫子如鳳如麟芳紹貞宗玉葉功高世代王臣¶描得成也讚不盡紀年自有老龍鱗
#+END_VERSE
」¶

鍋島和泉守高岳居士¶

#+BEGIN_VERSE
「　虔請題讚直筆便判隱秀猶深谷芝蘭壯直如蒼松¶古榦積岳導川真個丈夫成佛作祖不離者漢
#+END_VERSE
」¶

為猶子廷禮題父母像¶

#+BEGIN_VERSE
「　父母非我親誰是最親者汝既不能知叫我如何寫¶陰陽未分時為汝題了也汝眼瞥然開恩愛一齊捨¶說甚慈範陳孺人嚴君林長者
#+END_VERSE
」¶

獻花天女¶

#+BEGIN_VERSE
「　朵朵心花隨意彰幻人持獻法中王天龍八部生歡¶喜佛果同圓遍界香
#+END_VERSE
」¶

獻樂天女¶

#+BEGIN_VERSE
「　法樂和調獻六通眾生苦樂佛心同幻人幻出無生¶曲一切咸令脫苦空
#+END_VERSE
」¶

道零小影¶

#+BEGIN_VERSE
「　早持峻節有先居士之高風天性幽閒現比尼身而¶入道蓮華喻其清淨合掌見自佛心棒頭磕著無生¶忍不羨龍華會上人
#+END_VERSE
」¶

錦鯉¶

#+BEGIN_VERSE
「　禹門透躍來破浪易凡胎更待春面動為霖遍九垓
#+END_VERSE
」¶

大鵬¶

#+BEGIN_VERSE
「　振翼乾坤小忘機日月長那伽誓不噉歸命法中王
#+END_VERSE
」¶

畫獅¶

#+BEGIN_VERSE
「　金毛纔出窟威已辟妖狐有語資君德何妨充佛奴
#+END_VERSE
」¶

畫象
<pb:KR6q0231_J_011-0676a>¶

#+BEGIN_VERSE
「　未調菩薩御先代帝王耕知汝有弘願恩霑幾百生
#+END_VERSE
」¶

畫龍¶

#+BEGIN_VERSE
「　潛身煙霧裏鱗甲生光輝一點睛如電從教破壁飛
#+END_VERSE
」¶

畫虎¶

#+BEGIN_VERSE
「　筆下忽翻身威獰赫殺人不須重豹變文質已彬彬
#+END_VERSE
」¶

畫鳳¶

#+BEGIN_VERSE
「　全仁為竹實七德是梧桐出為聖王瑞依然建武中
#+END_VERSE
」¶

畫鶴¶

#+BEGIN_VERSE
「　有意騰霄漢無心浴鳳池翹雲松下立靜對道人宜
#+END_VERSE
」¶

畫鵲木¶

#+BEGIN_VERSE
「　毫端飛出自何時色澤鮮妍更羽儀嬾向人間傳喜¶信高樓直上不萌枝
#+END_VERSE
」¶

題木蓮杜鵑¶

#+BEGIN_VERSE
「　聯芳幻出玉堂中香色撩人莫品倫自離污泥栖木¶杪年年緘口過殘春
#+END_VERSE
」¶

畫松¶

#+BEGIN_VERSE
「　不繪閒花繪古松愛君無改歲寒容春風影裏自忘¶臘白玉堂中起蟄龍
#+END_VERSE
」¶

畫竹¶

#+BEGIN_VERSE
「　脩竹數竿寫意濃枝枝葉葉起清風知音賴有香嚴¶在漫捲絲綸付釣翁
#+END_VERSE
」¶

#+BEGIN_VERSE
「　此君移半幅日日報平安雖不藏風雨偏能引鳳鸞
#+END_VERSE
」¶

畫梅¶

#+BEGIN_VERSE
「　南枝綴玉北枝斜信是花光手段奢每向堂前看月¶色猶疑花影透窗紗
#+END_VERSE
」¶

畫牡丹¶

#+BEGIN_VERSE
「　百卉萌芽破綠苔靈根原不假栽培趙昌筆力回春¶色魏紫姚黃爛熳開
#+END_VERSE
」¶

題雪毬紅杏¶

#+BEGIN_VERSE
「　華時百卉沓紛紛紅白交光獨邁倫一自團披西竺
<pb:KR6q0231_J_011-0676b>¶雪無心占斷上林春
#+END_VERSE
」¶

倒垂花¶

#+BEGIN_VERSE
「　不霑雨露獨自開花顛倒想盡攃手懸崖
#+END_VERSE
」¶

題富士山圖三首¶

#+BEGIN_VERSE
「　士能富德山因名莫寫其心只寫形點破未分前黑¶白一毫頭上起雷霆
#+END_VERSE
」¶

#+BEGIN_VERSE
「　山如有道足無求嬴得高名冠九洲一片冰懷長映¶雪簪纓早已付東流
#+END_VERSE
」¶

#+BEGIN_VERSE
「　墨雲初布水流香污卻玄沙白一張萬仞峰頭三夏¶雪不知世界有炎涼
#+END_VERSE
」
<pb:KR6q0231_J_011-0676c>¶

