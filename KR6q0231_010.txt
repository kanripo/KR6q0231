#-*- mode: mandoku-view; -*-
#+DATE: 2015-08-30 21:48:18.852934
#+TITLE: 即非禪師全錄
#+PROPERTY: CBETA_ID J38nB425
#+PROPERTY: ID KR6q0231
#+PROPERTY: SOURCE Jiaxing Canon Vol. 38, No. B425
#+PROPERTY: VOL 38
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0231_J_010-0672b> 
#+PROPERTY: JUAN 10

 即非禪師全錄卷之十¶
門人明洞性安性節明覺明幢仝編¶

贊三¶

達磨大師¶

#+BEGIN_VERSE
「　豎起擎天鐵脊梁謾將皮髓強分張九春果滿菩提¶樹五葉花敷遍界香
#+END_VERSE
」¶

#+BEGIN_VERSE
「　昔年少室冷坐剛被神光覷破今日萬里東來多少¶衲僧蹉過
#+END_VERSE
」¶

#+BEGIN_VERSE
「　分皮與分髓特地起波瀾頂門開隻眼不被老胡瞞¶長江波浪險少室雪霜寒不度三三載爭開五葉丹
#+END_VERSE
」¶

渡江¶

#+BEGIN_VERSE
「　腳下橫一葦萬古為津梁楊子江中過至今流水香¶梁皇殿上納敗闕走入少林藏醜拙覷開鐵樹一枝¶春五葉花敷馨萬國(面壁四首)
#+END_VERSE
」¶

#+BEGIN_VERSE
「　九年背坐少室一座銀山銕壁無端錯露一機至今¶遮掩不及
#+END_VERSE
」¶

#+BEGIN_VERSE
「　坐斷熊峰覷穿鐵壁賺得神光三拜而立
#+END_VERSE
」¶

#+BEGIN_VERSE
「　只因不識九年面壁少林堂前參天荊棘
#+END_VERSE
」¶

#+BEGIN_VERSE
「　老胡隻履踏翻熊耳沒量大人提持不起(隻履三首)
#+END_VERSE
」¶

#+BEGIN_VERSE
「　失卻破信衣忙攜隻履歸大千藏不得與日爭光輝¶函盍古熊耳何曾在裏許卻被魏宋雲看破一著子
#+END_VERSE
」¶

六祖大師¶

#+BEGIN_VERSE
「　踏著上頭關千花開碓觜看破一物無夜渡九江水
#+END_VERSE
」¶

忠國師喚侍者¶

#+BEGIN_VERSE
「　一條拄杖兩人扶三應依然汝負吾未喚以前開隻¶眼方能看破赤須胡
#+END_VERSE
」¶

黃檗運和尚¶

#+BEGIN_VERSE
「　鞭起銕牛作獅吼大地山河丁倒走裴相胡跪甘熱¶瞞唐皇兩掌空生受不是風顛漢誰敢繼其後
#+END_VERSE
」¶

黃檗和尚度母圖
<pb:KR6q0231_J_010-0672c>¶

#+BEGIN_VERSE
「　相見依然在別峰娘睛雙瞎子雙聾沒絃琴上無生¶曲別有宮商調不同
#+END_VERSE
」¶

#+BEGIN_VERSE
「　黃檗由來號大蟲大蟲好個闊喉嚨吞乾愛海無涓¶滴咒起盲龜化活龍
#+END_VERSE
」¶

#+BEGIN_VERSE
「　黃金鑄就鐵心肝半偈驚開佛祖關母德如天酬已¶竟無雙孝道載三山
#+END_VERSE
」¶

黃檗和尚與唐宣宗皇帝授戒圖¶

#+BEGIN_VERSE
「　三千世界袈裟裏不是大中搭不起當時兩掌痛攔¶腮靈山授記不過此
#+END_VERSE
」¶

臨濟玄和尚¶

#+BEGIN_VERSE
「　棒拂蒿枝喝走雷霆開眼作夢白日見星檗嶺栽松¶樹蔭涼天下人
#+END_VERSE
」¶

德山鑒和尚¶

#+BEGIN_VERSE
「　口盆牙劍倒握藤根鞭撻龍象佛祖並吞肚中能走¶馬須讓雪峰存
#+END_VERSE
」¶

雪峰真覺禪師¶

#+BEGIN_VERSE
「　赤手歸去來掀翻銀世界賺得三萬指驢腮鱉鼻都¶來納敗真天下古佛道越乾坤八百餘春面目儼然¶兒孫猶在
#+END_VERSE
」¶

#+BEGIN_VERSE
「　雪釀大冶春露一痕面目現在那個知恩咄萬仞銀¶山鐵壁拶透須是雲門
#+END_VERSE
」¶

普化和尚¶

#+BEGIN_VERSE
「　虛空連架打百鍊是真金鐸聲猶在耳若個解知音
#+END_VERSE
」¶

船子度夾山¶

#+BEGIN_VERSE
「　煙波釣盡碧江秋船子踏翻水逆流言下知歸無剩¶語一天明月印滄洲
#+END_VERSE
」¶

#+BEGIN_VERSE
「　釣盡江波遇錦鱗漚花影裏莫藏身鐵船沒底踏翻¶去獨向虛空背上行
#+END_VERSE
」¶

慧遠法師¶

#+BEGIN_VERSE
「　遠公道德優千載已無儔送客谿橋外至今水逆流
#+END_VERSE
」
<pb:KR6q0231_J_010-0673a>¶

虎谿三笑¶

#+BEGIN_VERSE
「　白社泉聲猶未散廬山面目尚依然三賢何事浪開¶口笑破虛空觜半邊
#+END_VERSE
」¶

龐居士¶

#+BEGIN_VERSE
「　百萬家財盡沈湘水一柄笊籬潑天富貴
#+END_VERSE
」¶

龐女靈照鬻笊籬¶

#+BEGIN_VERSE
「　垂手街頭日苦辛富非所樂豈愁貧欲將有漏證無¶漏除卻龐公無半人
#+END_VERSE
」¶

政黃牛¶

#+BEGIN_VERSE
「　放下斷貫索不施無影鞭四稜纔點地鼻孔便遼天
#+END_VERSE
」¶

覺範禪師¶

#+BEGIN_VERSE
「　汾陽五葉間世英傑點筆傾湫滾滾無竭道大莫容¶世界非狹普現色身號甘露滅
#+END_VERSE
」¶

普菴肅和尚¶

#+BEGIN_VERSE
「　古佛應世救患弭災法流三際澤被九垓
#+END_VERSE
」¶

大慧普覺禪師¶

#+BEGIN_VERSE
「　壯稱大宋禪精踏碎諸方爪印被穿半邊鼻孔不消¶一線薰風背觸黑漆篦敲出虛空骨髓喧天霹靂舌¶頓惺大地盲聾臭皮襪沒底靴一跌衡梅十六載木¶渣羹栗棘飯恆飽徑山千七翁道大絕倫感孝宗帝¶以讚號並賜法自無我記金輪姪而正眼流通稽首¶祖師常寂定頂門涌出一輪紅
#+END_VERSE
」¶

#+BEGIN_VERSE
「　虛空其口霹靂其舌大機大用天崩地裂士林稱其¶世出世間忠孝兩全宋帝晚年賜其法號旌其道業¶萬世明燈中流巨楫
#+END_VERSE
」¶

聖福開山明菴西禪師¶

#+BEGIN_VERSE
「　三藏重來黃龍九世法嗣天童一燈善繼三建道場¶福被大方護國興禪同超實際狂風不動道彌高四¶百餘年光益麗
#+END_VERSE
」¶

永平道元禪師
<pb:KR6q0231_J_010-0673b>¶

#+BEGIN_VERSE
「　捏碎淨老鼻孔放過諸方腳跟煉成如龍拄杖菸菟¶不能噬吞一自扶歸東國後至今猶賴撐乾坤昔日¶有此神用夫是之謂興聖開山第一祖洞下宗師永¶平元
#+END_VERSE
」¶

高峰玅和尚¶

#+BEGIN_VERSE
「　覿面者誰高峰知識衲補煙霜口吞荊棘一笑生春¶風一怒天魔泣廾載死關甘活埋驚起泥牛吼不息
#+END_VERSE
」¶

中峰本和尚¶

#+BEGIN_VERSE
「　福富輪王慧豐鶖子兩國之師天目之主振起濟宗¶千巖接縷遺影人天冰壺月渚
#+END_VERSE
」¶

夢窗國師¶

#+BEGIN_VERSE
「　道振三朝名飛四海窗破無餘夢身猶在
#+END_VERSE
」¶

玅心開山關山和尚¶

#+BEGIN_VERSE
「　初入門踏倒向上關出艸菴豁開正法眼持笊承屋¶漏愛他點滴分明鍊藤作袈裟且喜寸絲自斷十六¶高禪總歸席下鐵笛一聲玉鳳來八十四年談笑而¶終大樹窠頭霜月滿繼起法燈圓照如暕
#+END_VERSE
」¶

天童密雲和尚¶

#+BEGIN_VERSE
「　中興天童大恢祖業突出濟枝千花萬葉正榦獨攀¶矮虎為烈
#+END_VERSE
」¶

徑山師祖費隱和尚¶

#+BEGIN_VERSE
「　十踞大剎道震寰中通身是口罵雨呵風熱瞞佛祖¶喚醒盲聾若問其誰徑山師翁
#+END_VERSE
」¶

黃檗本師隱元和尚¶

#+BEGIN_VERSE
「　白棒摑青天熱喝聾佛祖潦倒八十年甘茹黃檗苦¶燈續少林缽傳東土泥彈降龍空拳伏虎有此神通¶大玅用所以感得桑國主賜地開山更有微長自不¶知乃做得天下人法身父母
#+END_VERSE
」¶

#+BEGIN_VERSE
「　骨聳檗峰峻胸印九潭清大悲千手眼都來畫不成¶不肖十霜描半鼻換卻天下人眼睛
#+END_VERSE
」
<pb:KR6q0231_J_010-0673c>¶

#+BEGIN_VERSE
「　單提楖栗獨跨獅王花開遍國日涌榑桑
#+END_VERSE
」¶

達觀大師¶

#+BEGIN_VERSE
「　道貌如月禪心若雪透氣吐詞迅雷轟烈紫柏參天¶業風頓折法門孤忠亞聖之傑
#+END_VERSE
」¶

雲棲大師¶

#+BEGIN_VERSE
「　道包儒釋學貫人天身居物外行在言前火宅甘露¶法海青蓮豐干再世八十一年
#+END_VERSE
」¶

憨山大師¶

#+BEGIN_VERSE
「　李后之師曹谿之主道補江山法施雲雨還丹文章¶善讀不死日月肺肝乾坤氣宇
#+END_VERSE
」¶

大梅幟和尚¶

#+BEGIN_VERSE
「　宿覺再來白拈榜樣銕石肝腸乾坤度量義勇為仁¶不讓轉擎天隻手而扶起剎竿吹點雪紅爐而陶鎔¶萬象喚作密印主人又是保福和尚一任分身兩處¶看月明不在梅花上
#+END_VERSE
」¶

鼓山賢和尚¶

#+BEGIN_VERSE
「　一箭攪西江洞水逆流潮再長廾年撾石鼓直教大¶地沒聾人予方而立曾學三上別師一紀臘踰八旬¶近聞葉落歸根也無影枝頭爛熳春
#+END_VERSE
」¶

祝髮師龍山灝和尚¶

#+BEGIN_VERSE
「　福唐玉山禪之季子永陽覺菴通之玄孫去來無蹟¶猶水底之月痕慈育不肖逾罔極之深恩枝香薰鼻¶得流知源
#+END_VERSE
」¶

黃檗法兄慧門禪師¶

#+BEGIN_VERSE
「　汪汪襟度法相巍巍慣弄險崖之句時設陷虎之機¶折人以默不以辯服人以德不以威望之如霜寒月¶冷就之猶煦日春暉十年踢踏馬駒子彥得玉麟天¶外飛
#+END_VERSE
」¶

#+BEGIN_VERSE
「　撤玄關斷要路一任藤條作杯渡不是天猊兒爭越¶榑桑樹(深玄法姪請)
#+END_VERSE
」
<pb:KR6q0231_J_010-0674a>¶

#+BEGIN_VERSE
「　黃檗山中大開爐𩍁鈍鐵利金一鎚成器萬里天方¶何由默契齒頰眉毛放光動地
#+END_VERSE
」¶

象山法兄木菴禪師¶

#+BEGIN_VERSE
「　有時口嘮舌沸有時風恬浪靜謝紫雲名藍屈為山¶中表率繼黃檗法席別行格外號令盡道是小雪峰¶同門儔知渠是後身長慶
#+END_VERSE
」¶

大宗正統禪師龍谿和尚¶

#+BEGIN_VERSE
「　量舒舒體如如亡淨穢挺芙蕖處丈室猶太虛渺湖¶海若溝渠上賜號名不居統有宗德乃餘勿住著念¶衣盂趙老婆尚倚閶
#+END_VERSE
」¶

東渡諸祖¶

唐
義空大和尚¶

#+BEGIN_VERSE
「　為法西來應詔東渡虎林橫出一枝覆蔭榑桑國土¶安僧敕建大檀林選佛命擊鹽官鼓許藤公而共奏¶壎箎感橘氏以頓悟空苦名走四方道重今古大師¶住世如富春在花四眾歸依猶嬰兒得母欽哉日域¶禪宗鼻祖
#+END_VERSE
」¶

宋
蘭谿隆禪師¶

#+BEGIN_VERSE
「　起雲雷于無明山上布雨露于煩惱海中宗分濟派¶禪繼義空開山建長道望日隆法緣已滿托質秋風¶舍利逐煙而結為示非相無非相鏡中屢現神變直¶指真空原不空稽首大覺再世誌公
#+END_VERSE
」¶

兀菴寧禪師¶

#+BEGIN_VERSE
「　模範龜鏡傑出叢林舟航苦海龍現衣襟補處建長¶海眾雲興印可元帥果熟春深拂袖宋國晚住江心¶高山流水有待知音水陸解鬥神鬼同欽頂門隻眼¶照耀古今
#+END_VERSE
」¶

無學元禪師
<pb:KR6q0231_J_010-0674b>¶

#+BEGIN_VERSE
「　印心佛鑑諡號佛光數百餘載光愈煇煌孝義無兩¶道冠諸方虛空其口法說未央
#+END_VERSE
」¶

大休念禪師¶

#+BEGIN_VERSE
「　擎月之東來自大宋出海獰龍沖霄丹鳳
#+END_VERSE
」¶

西澗曇禪師¶

#+BEGIN_VERSE
「　清風一帆兩登彼岸長夜漫漫賴師而旦
#+END_VERSE
」¶

一山寧禪師¶

#+BEGIN_VERSE
「　上皇時幸問道因賜國師之號廾年海面栽花迸出¶青蓮兩朵
#+END_VERSE
」¶

鏡堂圓禪師¶

#+BEGIN_VERSE
「　一面古鏡照空肺腑四海五湖一口吞吐
#+END_VERSE
」¶

靈山隱禪師¶

#+BEGIN_VERSE
「　雪裏埋金欲隱彌露靈山一會師預其數
#+END_VERSE
」¶

元
清拙澂禪師¶

#+BEGIN_VERSE
「　天連海兮海連江間生一拙世無雙割愛而僧參愚¶極虛空拽下作禪床後承記莂來茲國上迎建長豎¶法幢檀度施莊二千石眾多地廣添十窗道德聲譽¶溢天下不動法戰魔軍降五會說法如雲雨左規右¶矩垂典章百丈諱辰期告寂一枝拄杖兩人扛朝廷¶追諡稱大鑑黃河忍向北淙淙
#+END_VERSE
」¶

竺僊仙禪師¶

#+BEGIN_VERSE
「　竺僊梵仙東土西天此岸彼岸師其法船
#+END_VERSE
」¶

明極俊禪師¶

#+BEGIN_VERSE
「　大師之道縱橫放肆莫可撮摸涯略一二造詣窮極¶智不能知履踐端深四稜踏地運語默鉗鎚開包羅¶爐𩍁陶鑄七會聖凡小大俱無欹器住世七十五年¶笑示死生寤寐攃手一物也無迸出五色舍利少林¶樹塔天台銘碧落為碑屋宿字
#+END_VERSE
」¶

東明日禪師
<pb:KR6q0231_J_010-0674c>¶

#+BEGIN_VERSE
「　嗣直翁之缽續洞上之燈道行高出一世門庭嚴冷¶如冰當時社火無圓旨孤負雲中一老僧
#+END_VERSE
」¶

東陵璵禪師¶

#+BEGIN_VERSE
「　天童雲外之子東谷直翁之孫青原派下二十世惟¶師承流得其源重輝寶鏡普攝三根光明照耀榑桑¶國夜半金烏出海門
#+END_VERSE
」¶

明
黃檗琦和尚¶

#+BEGIN_VERSE
「　我師和尚法號隱元徑山肖子天童嫡孫溯流而上¶三十二傳濟宗正派黃檗流源出世廾載六坐道場¶囑累不肖二八同門我師道德法海崑崙千峰五嶽¶獨讓其尊崑崙之陽國名榑桑重儒弘釋頗類大唐¶明興以來法頹幢僵祖燈久晦非師莫彰使三致聘¶不憚一航直登彼岸踞地獅玉睹相生悟合國讚揚¶內廷延見兼賜金裳年近古稀法說汪洋火宅一滴¶萬古清涼繼美先覺崛起後昆天高地厚日昫東方¶我師我讚永貞國光兆民崇福聖壽無疆
#+END_VERSE
」
<pb:KR6q0231_J_010-0675a>¶

