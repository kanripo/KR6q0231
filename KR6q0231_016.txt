# -*- mode: mandoku-view; -*-
#+DATE: 2016-06-08 5:58
#+TITLE: 即非禪師全錄
#+PROPERTY: CBETA_ID J38nB425
#+PROPERTY: ID KR6q0231
#+PROPERTY: SOURCE Jiaxing Canon Vol. 38, No. B425
#+PROPERTY: VOL 38
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0231_J_016-0693c> 
#+PROPERTY: JUAN 16
即非禪師全錄卷之十六¶
門人明洞性安性節明覺明幢仝編¶

* 詩偈¶

** 祝黃檗和尚半百¶

#+BEGIN_VERSE
「　黃檗三三潭潭潭老龍窟復有二六峰峰峰高突兀¶潭潭澈師心峰峰肖師骨骨瘦貌崚嶒地天藉一撐¶心空含萬象不覺四時行早梅記師誕古柏記師庚¶眾以長生祝愚獨壽無生」
#+END_VERSE
¶

** 次韻題曹能始先生石倉園¶

#+BEGIN_VERSE
「　千古此林墟直留高士居門扃非謝客艇設不為魚¶道骨鶴清曠宦心水澹如一閒天所與遊戲出三餘」
#+END_VERSE
¶

** 登武夷¶

#+BEGIN_VERSE
「　峰巒結構若成文展怪藏奇曲曲分百里尋來將罷¶楫數朝行處只看雲谿迴水亦追隨倦谷嚮山能應¶答勤不覺舉頭青漢外停笻吾欲對天云」
#+END_VERSE
¶

** 遊九鯉同方道人蔣居士¶

#+BEGIN_VERSE
「　倦足移時懶出遊偶尋高隱憩丹丘浮沈世界胸中¶盡變幻煙霞眼底收半壑深藏三夏冷千峰倒瀉一¶湖秋地鄰碧漢疑無路閣俯寒流欲認舟古木閒花¶昏異卉漁郎樵父亦仙流不知九子腸何熱還把人¶間事應酬」
#+END_VERSE
¶

** 樹不出園(在泉州承天寺三奇之一)¶

#+BEGIN_VERSE
「　翠盍擎雲漢恩沾雨露深貪根能自斷寧似躍爐金」
#+END_VERSE
¶

** 訪謝寓中詩伯¶

#+BEGIN_VERSE
「　高士多清致惟於俗不宜閒門深巷僻矮屋半城欺¶眼既青如許頭方白幾時一譚猶宿契無愧識君遲」
#+END_VERSE
¶

** 送盛未中客行¶

#+BEGIN_VERSE
「　促途兼夜發山色暗中分馬首銜明月客心似白雲¶腰間防失劍市上急收文素識君遊志因之致別云」
#+END_VERSE
¶

** 遊福廬同化門廣陵二師伯
<pb:KR6q0231_J_016-0694a>¶

#+BEGIN_VERSE
「　奇峰看欲了何處是叢林再入三天迥唯從一徑陰¶泉郵疏竹遠洞鎖落花深四壁餘清梵猶聞空籟音」
#+END_VERSE
¶

** 憩靈巖般若臺¶

#+BEGIN_VERSE
「　江山同面目客子自移情地本因人重巖曾借寺名¶苔陰粘暑氣樹晚起涼聲般若熾然說何人聽得清」
#+END_VERSE
¶

** 再宿瑞巖值曾弗人孝廉坐雨¶

#+BEGIN_VERSE
「　偶寄勞生足相逢若有期譚深皆舊事別久恍新知¶半榻憐秋去殘燈聽雨宜山窗重宿處轉憶月明時」
#+END_VERSE
¶

** 嵐峰看梅¶

#+BEGIN_VERSE
「　嵐深塢莫辨步自香中入流水引孤笻斜枝牽短襲¶花明月肯歸地春先及十里瓊瑤堆羅浮差可匹」
#+END_VERSE
¶

** 西谿遠眺次敖艮夫韻¶

#+BEGIN_VERSE
「　閒餘來訪友引路者疏鐘寺僻依深澗城高隱半峰¶聽鶯停綠柳選石憩青松極目千山際春陰薄幾重」
#+END_VERSE
¶

** 遊靈石仝石石林林文若石不耕諸居士分韻¶

#+BEGIN_VERSE
「　石靈何必問所貴主賓閒數里未逢寺疏鐘巳出山¶步緣峰影入路趁谿聲還窮盡源頭處前林月一灣」
#+END_VERSE
¶

** 重逢林子鶴居士于來青閣隨即言別¶

#+BEGIN_VERSE
「　前度相逢處滄江看落霞又同登水閣空憶去年花¶身世渾無我逢迎似有家不堪聚散易語盡即天涯」
#+END_VERSE
¶

** 同山人陳希孟道士許宗藻葉園乘涼¶

#+BEGIN_VERSE
「　度暑將何適斯園可足淹憑欄看鳥倦坐石喜松兼¶果熟風中墜池平雨後添俱為方外客疏懶未須嫌」
#+END_VERSE
¶

** 登福山訪竺上人同林青嶼吳石也俞尚友吳¶
載白陳君藻劉維及諸同社分得祿字¶

#+BEGIN_VERSE
「　蔬水道人祿安靜道人福斯二奚足云所貴在幽獨¶地僻夏先秋山空雲補屋貝書白社吟持返瀑前讀」
#+END_VERSE
¶

** 訊夏獅巖孝廉病¶

#+BEGIN_VERSE
「　默然對顏色深知得病因功難專藥石累貴脫心身¶日月邁須惜林園閒可親經時疏問候荔子又當新」
#+END_VERSE

<pb:KR6q0231_J_016-0694b>¶

** 聽權上人琴¶

#+BEGIN_VERSE
「　置身燈影外兀坐對桐君靜入宵何許調來秋幾分¶不禁迦葉舞如聽伯牙云萬籟空中落群峰倒卓聞」
#+END_VERSE
¶

** 再過林魯充文學竹笑齋¶

#+BEGIN_VERSE
「　蓄意在相見意滿莫能言郤笑潭頭月又攜入竹軒¶庭閒留曙夢詩苦妒秋魂活句如何舉風高葉打門」
#+END_VERSE
¶

** 南亭夜坐同盤師叔¶

#+BEGIN_VERSE
「　凄清非不寐霜月半江亭忽爾披神爽於焉得語靈¶舟居燈炙岸水宿鳥疑形堪慨長橋客車聲尚未停」
#+END_VERSE
¶

** 雨宿梅灣¶

#+BEGIN_VERSE
「　細雨能當戶瀟瀟鬥竹爐高吟通靜夜短睡憶危途¶艸暗蟲聲切燈寒樹影孤窗前梅溼重香氣不曾無」
#+END_VERSE
¶

** 途次¶

#+BEGIN_VERSE
「　去去望奚極行行曠客情平原迷雨雪古道入山城¶野店前村暮荒煙幾處明浮生無定跡何必計行程」
#+END_VERSE
¶

** 雲峰訪友¶

#+BEGIN_VERSE
「　不識幽棲處樵翁引客勤寺無二八里路入萬重雲¶山勢迷能辨溪聲近不聞攜來滄海月獨與主人分」
#+END_VERSE
¶

** 過龍峰訪碧禪宿次黃檗和尚韻¶

#+BEGIN_VERSE
「　渡江未暇駕崔鬼且向千峰掃浪堆鹿下巖前迎杖¶錫龍歸缽底待雲雷遮頭碧樹參天合襯足黃花潑¶地開凡聖兩頭都坐斷從教古路沒人來」
#+END_VERSE
¶

** 偶成¶

#+BEGIN_VERSE
「　春寒芹蕨未抽芽客至敲煙煮浪花隔寺斜陽僧定¶起數聲山磬落人家」
#+END_VERSE
¶

** 贈市隱長老¶

#+BEGIN_VERSE
「　誰似塵中主俗緣最懶刪境忘喧寂擾慮絕是非閒¶遁世原無地居心即有山寧如泉石者竟歲揜雙關」
#+END_VERSE
¶

** 訪林振學居士一枝處¶

#+BEGIN_VERSE
「　相逢何必早所貴在知音方外交雖淺詩中識巳深
<pb:KR6q0231_J_016-0694c>¶地曾擎缽至閣始看花臨何日過山寺遲君沒線琴」
#+END_VERSE
¶

** 再謁鼓山永和尚¶

#+BEGIN_VERSE
「　千里尋師不憚遙山雲海月一肩挑重來請益無餘¶說依舊雙眸對碧霄」
#+END_VERSE
¶

** 題喝水巖¶

#+BEGIN_VERSE
「　晏師棲息處豈礙水鳴幽怪出人間去因之喝倒流」
#+END_VERSE
¶

** 西禪掛蘿亭懷古¶

#+BEGIN_VERSE
「　四座炎威不敢侵綠蘿青鎖畫成陰毫端易吸西江¶水難寫先人一片心」
#+END_VERSE
¶

** 雲門訪惺師叔不值¶

#+BEGIN_VERSE
「　斜街盡處即孤村幾片閒雲為掩門入室謾云誰是¶主黃花解笑鳥能言」
#+END_VERSE
¶

** 過重光寺訪彌師兄次壁間韻¶

#+BEGIN_VERSE
「　郭外漁家湖上山幽添一寺在中間時尋竹隱停舟¶至日愛松門對雨關客思清兼秋氣肅禪心澹與水¶流閒主人解給廬陵價詩債何妨獨自還」
#+END_VERSE
¶

** 登名山紫頂訪際雲師兄¶

#+BEGIN_VERSE
「　山不名為累何妨客作緣一身輕眾鳥短策破層煙¶路隱如遊夢行高若在天斜陽何處寺鐘磬白雲邊」
#+END_VERSE
¶

** 重光寺夜坐懷林勺園居士¶

#+BEGIN_VERSE
「　衲冷夢新足燈殘鐘未移佛雲千個竹貯月兩方池¶茶熟頻呼趙詩成每憶支西灣亭此際想亦捲簾帷」
#+END_VERSE
¶

** 林無念孝廉見訪¶

#+BEGIN_VERSE
「　半白重相見恍然如隔生所譚皆夢事得句盡秋聲¶艸短憎髯禿谿光照膽明於公天不負林壑且藏名」
#+END_VERSE
¶

** 宿半山樓同希遷師弟¶

#+BEGIN_VERSE
「　樹下看殘局登山懶到頭且隨今夕計未暇為朝謀¶鳥夢出花路荷香上水樓少焉江月白一嘯碧天秋」
#+END_VERSE
¶

** 補山九日次祇師叔韻¶

#+BEGIN_VERSE
「　傷時慵出戶姑作補山遊風雨遮重九黃花惜好秋」
#+END_VERSE

<pb:KR6q0231_J_016-0695a>¶

** 甲申五月十三日書事¶

#+BEGIN_VERSE
「　世態如棋局轉乖新符莫換我癡獃恩沾水土難為¶答剩朵青山好活埋」
#+END_VERSE
¶

** 哭　崇禎帝¶

#+BEGIN_VERSE
「　天崩地陷民無主萬竅怒號鬼亦哀大寶花闌歸本¶位還期果熟下生來」
#+END_VERSE
¶

** 是年三月十九日逆暴犯闕　崇禎帝投繯煤¶
山惟司禮大監王之心跟隨跪帝膝前引帶¶
扼脰同死數日後葬於田貴妃墓之斜獨襄¶
城伯李國楨一人往送國楨隨自殺¶

#+BEGIN_VERSE
「　由來版蕩見忠臣急難寧無魚水親手種御桃三萬¶實其中兩個見全仁」
#+END_VERSE
¶

** 崇禎帝殯於東華門側覆以蓬廠莫有敢往哭¶
者惟二沙門在傍誦經長伴帝柩¶

#+BEGIN_VERSE
「　舉國皆悲痛何人竭股肱始終無象主獨許兩閒僧」
#+END_VERSE
¶

** 惠安伯張慶臻盡散家財於親戚致酒團飲四¶
面積薪全家共焚¶

#+BEGIN_VERSE
「　大地化為點雪爐煙消星月印平湖一團正氣知難¶掬野衲並將詩句圖」
#+END_VERSE
¶

** 有樵夫負薪至橋上聞帝蒙難大哭赴水¶

#+BEGIN_VERSE
「　忽聞闖賊犯天庭大義還他艸莽臣寵辱不驚能取¶義一時感盡讀書人」
#+END_VERSE
¶

** 時有賣菜者忽見　崇禎帝柩跪號樞前觸首¶
死義¶

#+BEGIN_VERSE
「　放下雙籃子全身荷大綱滿城桃李艷爭及菜花香」
#+END_VERSE
¶

** 輓黃侍御海岸居士(有序)¶

乙酉六月大兵渡江文武官員皆逸散惟黃侍御¶
榜其門曰大明忠臣黃端伯誓不降有司執之不¶
屈下獄別家人偈曰義士不憂死忠臣豈愛生只¶
留方寸赤千古放光明八月臨法場說偈曰四大
<pb:KR6q0231_J_016-0695b>¶
原無我銷歸烈燄中紅爐煙冷處遍地起清風乃¶
引頸就戮噫貪生怖死人之常情惟至人悟其本¶
不生雖生而無所愛達其未嘗滅雖死而無所畏¶
故於生死之際自見平日操存居士其人乎國危¶
致命殺身成仁誠無愧於人臣之義抑徵生平學¶
道之驗人皆痛悼而追慕之然予觀居士早年曾¶
升壽昌經和尚之堂晚人天童悟老祖之室其造¶
道立言足以垂範後世豈特忠烈而已哉遙空合¶
掌弔以偈曰。¶

#+BEGIN_VERSE
「　氣節凌霜雪丹心貫日紅孤光鎔鐵壁隻影出銀籠¶澤被雙親外道成一念中大明不可睹下載仰清風」
#+END_VERSE
¶

** 福州胡指揮聞大兵入城肅衣冠望東北拜¶
君親竟南面危坐服毒自盡身不傾斜大兵¶
見之設祭羅拜而出¶

#+BEGIN_VERSE
「　天傾隻手力難支一盞鴆醪萬姓悲世祿恩深酬一¶死此生應不愧鬚眉」
#+END_VERSE
¶

** 福清林貢士存髮殉節問左右曰此何處答曰¶
先帝朝也曰寧死於朝不死於市有司義而許¶
焉端坐受鉞噫林君與能原始及終而得夫¶
朝聞夕死之實無愧于達儒者也偈以奉輓¶

#+BEGIN_VERSE
「　散場傀儡又登場何似先生道自強死不離朝全節¶義生留綠髮補綱常」
#+END_VERSE
¶

** 余狀元赴水死¶

#+BEGIN_VERSE
「　吞吐西江誇獨步橫身北闕稱全人九原若遇文丞¶相把手陽山訪逸民」
#+END_VERSE
¶

** 省母借某寺度歲有感賦白雲吟¶

#+BEGIN_VERSE
「　莫怪寒雲嬾度關為溫親舍倦飛還新春自去為霖¶雨不待天風送出山」
#+END_VERSE
¶

** 方丈看菊次堂頭和尚韻¶

#+BEGIN_VERSE
「　竟日籬頭抱獨芳多情移爾入雲房由來隱逸非凡
<pb:KR6q0231_J_016-0695c>¶類謾說花中別有王」
#+END_VERSE
¶

** 松濤¶

#+BEGIN_VERSE
「　梢頭鼓浪逐風成響近松門若有情幾認半崖看雨¶色長疑一路入谿聲秋深似浣千山淨夜永還搖眾¶鳥驚太古無絃聽自好勿勞調入韻中清」
#+END_VERSE
¶

** 林僩士計部寄惠箑頭并題三天門佳作賦謝¶

#+BEGIN_VERSE
「　未即修書答戀戀何當寄我以詩扇滿填乃紀天門¶遊山僧如讀廬峰傳杜腸王腕清且新擬議行雲及¶掣電禪餘展對茗香中只此見山兼見面」
#+END_VERSE
¶

** 戊子二月還融城省老母危病有感時事寄檗¶
山諸同參¶

#+BEGIN_VERSE
「　刀兵劍戟亂縱橫鬼哭狐啼欲近城回想山中仙一¶國世途一日百千生」
#+END_VERSE
¶

** 三月義師稍靖郭兵圍城兵退諸親眷賁舍慰¶
諭口占答謝¶

#+BEGIN_VERSE
「　山僧豈惜一孤身為念城中萬戶人萬戶多生積善¶慶保城活我老娘親」
#+END_VERSE
¶

** 戊子五月省慈還山承檀越乾菴陳太參及同¶
社俞尚友陳君藻二孝廉林魯充吳石也龔¶
憲甫翁允釐林聞克葉子暄諸文學王從周¶
魏震生石不耕余希文許宗藻陳希孟敖艮¶
夫諸逸士釋獨光良偉二禪士枉賜瑤章敬¶
賦酬謝(有引)¶

衲自學禪竊以究竟為巳憂聞譽非所求也愧道¶
業未成弗能助孀慈發明大事邇者耋痾日篤百¶
計難瘞猥圖幻軀報荷佛天護持獲酬萬一方外¶
交諸公議行旌舉衲堅請止復寵以詩則又曷取¶
夫人子一身原為父母生合為父母捨即捨千百¶
身供養亦本分事其可因此以為名耶雖然旌名¶
也詩亦名也所願偕文字緣結般若因俾世世生
<pb:KR6q0231_J_016-0696a>¶
生恒為道侶庶古文暢當不岐予志云耳。¶

#+BEGIN_VERSE
「　慚將心血壽坤元出世何曾解報恩大地為肝誠不¶貴恒沙轉佛道方尊虛名久作漚花見庸行胡當珠¶玉論無德堪酬諸孝友總期當下洞根源」
#+END_VERSE
¶

** 喜繼禪弟入山結夏并答林青嶼吳石也俞尚¶
友劉儒孝吳載日王大允諸居士見懷¶

#+BEGIN_VERSE
「　黃檗山中結保社新荷古柳爭春夏天親錫自補山¶來恰似翁翁入場舍逢予意滿語難裁郵示贈詩兼¶寄懷且喜舉篇對顏色掀翻句裏見高才高才喉舌¶蹲李杜筆尖瀟灑欺顛素鏤冰琢雪吐虹霓黃絹一¶時題幼婦欲報佳章擬效顰儂家醜態恐驚人清風¶不往孤明月伸紙濡毫任率真山僧弄筆荷鋤似信¶手胡揮無一字有無不作文字觀聊以翰墨為遊戲¶狂吟不盡紙無餘總托薰風訊起居弟兄漱瀑空山¶裏秋色猶遲策蹇驢」
#+END_VERSE
¶

** 送林位中居士還徑江¶

#+BEGIN_VERSE
「　破夏登山又出山也知高士避名難峰頭怪石題¶日閒雲袖欲殘秋竹還期張豸入夜濤暫約孟¶外看毘耶丈室誰云窄得意忘懷天地寬」
#+END_VERSE
¶

** 步老人小谿十吟(有引)¶

寺右一谿林巒映帶如畫堂頭老人常息影其間¶
石几艸茵或興盡遲歸而竟日忘去斯時也長夏¶
如秋濃陰鎖綠清風不呼自至萬物敷獻盈前老¶
人極一時之樂放懷高詠將山色溪聲收拾筆底¶
予小子輩不禁忍俊賡步詠歸抑不知為樵歌牧¶
曲聊以紀勝云。¶

#+BEGIN_VERSE
「　片石谿邊隱几松陰宛坐茅堂一笑清風兩袖何如¶殿閣微涼」
#+END_VERSE
¶

#+BEGIN_VERSE
「　谿自無心大小人猶差別難忘萬派聲歸巨海一輪¶涌出榑桑」
#+END_VERSE

<pb:KR6q0231_J_016-0696b>¶

#+BEGIN_VERSE
「　風送落花片片時隨流水茫茫閒殺忘機野鳥飛來¶聚立人傍」
#+END_VERSE
¶

#+BEGIN_VERSE
「　長夏頻頻宴坐禪心印破谿光一幅風柯月渚圖書¶發自天藏」
#+END_VERSE
¶

#+BEGIN_VERSE
「　水邊林下佳趣時節浪為播揚雪去百川禮樂春來¶大地文章」
#+END_VERSE
¶

#+BEGIN_VERSE
「　論交竹君梅友得趣山高水長渴飲源頭一滴飽傾¶滄海汪洋」
#+END_VERSE
¶

#+BEGIN_VERSE
「　性躁掀翻地軸言奇鑿破天荒谿翁勿笑迂闊大冶¶鑄成一狂」
#+END_VERSE
¶

#+BEGIN_VERSE
「　潭頭爛煮秋色石上安排白雲只可山僧怡悅奚堪¶野客平分」
#+END_VERSE
¶

#+BEGIN_VERSE
「　梵僧自渡何往砍脛句子尚存翁仲聞之怖走雙靴¶蹋破無跟」
#+END_VERSE
¶

#+BEGIN_VERSE
「　洞山睹影忘跡悟達澆瘡絕痕笑我閒呼月出千秋¶爍破迷昏」
#+END_VERSE
¶

** 過斂石修落髮師塔落成喜雨¶

#+BEGIN_VERSE
「　半百危途十往還師資義重敢辭艱蒼天憐我奔勞¶甚一簣功成雨到山」
#+END_VERSE
¶

** 同熙錫叔祖登石竹山訪隱者不遇¶

#+BEGIN_VERSE
「　躡磴攀蘿上翠微到門惟見鹿巡扉山能作主留歸¶客天外孤雲亦嬾飛」
#+END_VERSE
¶

** 同周崧菴居士聖蹟寺夜坐¶

#+BEGIN_VERSE
「　大隱孤城裏人煙一寺分經時不作客此夜喜同君¶樹老烏棲獨窗虛月入群疏鐘聞未了譚破半山雲」
#+END_VERSE
¶

** 同汝欽叔宿阬田¶

#+BEGIN_VERSE
「　潮鷲客夢明月墮衣襟不踏利名路焉知丘壑心」
#+END_VERSE
¶

** 送古樵禪士之潮州¶

#+BEGIN_VERSE
「　千里溪山一片心秋高好去聽潮音知君不負梅花¶約歸路芒鞋踏雪深」
#+END_VERSE

<pb:KR6q0231_J_016-0696c>¶

** 贈清禪宿六旬¶

#+BEGIN_VERSE
「　殑伽沙劫一彈指耳順春秋奚足紀覷破父母未生¶前虛空壽量莫能比惟公有之獨不然晝夜百八無¶終始門對榑桑看日生山環萬石常礪齒聖凡把斷¶不通津鬧市山林渾彼此今朝花甲又重新嵩祝梅¶花香雪裏慚予無物可輸誠聊寫閒言為法喜或遇¶揚清激濁人不妨讀作高僧史」
#+END_VERSE
¶

** 贈良守禪宿次本師韻¶

#+BEGIN_VERSE
「　笑子狂念不知休一口吞殘百萬州此日欲同君結¶伴自憐車破覓無牛」
#+END_VERSE
¶

** 送同參還豫章次留別韻¶

#+BEGIN_VERSE
「　甘苦同嘗誼所關云歸安得色無難此行吸盡西江¶水留取寒潭照肺肝」
#+END_VERSE
¶

** 庚寅孟夏同鄭漢奉陳乾菴夏龍岡林月樵諸¶
居士擇木堂夜坐¶

#+BEGIN_VERSE
「　白社皆知己宗雷輩最賢選山猶選史譚劍亦譚禪¶楊借無根樹茶烹不老泉挑殘潭底月驚起臥龍眠」
#+END_VERSE
¶

** 送林部夫士筌叔姪回徑江¶

#+BEGIN_VERSE
「　月印層樓葉打窗為憐秋色返鰲江知君此去逢陶¶令文鬼詩魔醉裏降」
#+END_VERSE
¶

** 鄭如水尚書題扇頭機緣見惠賦謝¶

#+BEGIN_VERSE
「　仁風遠被到山林世上炎涼那得侵野衲生平憐白¶璧宰官道誼壓黃金當陽展落千峰影信手揮來萬¶壑音每讀機緣如晤對幾回忘郤獨開襟」
#+END_VERSE
¶

** 題林孔碩侍御小景示曉天禪人¶

#+BEGIN_VERSE
「　渾淪一氣筆中分濃抹山川薄染雲摩詰潑將半幅¶墨山僧快睹一篇文文章滿紙人難讀化作寒流洗¶心目若能覷破一毫頭玉樓不換黃金屋」
#+END_VERSE
¶

** 題林京西余希文二居士所惠小楷¶

#+BEGIN_VERSE
「　文人道自難臨事畏輕薄作書熟且閒點筆不苟落
<pb:KR6q0231_J_016-0697a>¶精神之所鍾混沌如未鑒平視二君書後世擬無作¶君書自若人無能註一腳」
#+END_VERSE
¶

** 送僧參獅巖法兄兼寄¶

#+BEGIN_VERSE
「　古檗林中懶種杉只緣鍼芥在獅巖數行附訊關中¶主鴈字雲箋不拜函」
#+END_VERSE
¶

** 次王仲數居士留別韻¶

#+BEGIN_VERSE
「　道心千里共歸路莫辭艱上林春色好爭待雪中看」
#+END_VERSE
¶

** 送虛白法兄高隱¶

#+BEGIN_VERSE
「　路將千里窅步闊青山小動足若行雲高棲同宿鳥¶機鋒電裏圓詩債夢中了黃檗九淵潭誰憐秋月皎」
#+END_VERSE
¶

** 贈獨光禪士¶

#+BEGIN_VERSE
「　凡聖都來輥一團如君明眼似難瞞誰云三尺面前¶暗腦後神光萬里寒」
#+END_VERSE
¶

** 贈獨神禪士(明孝廉脫白黃檗職夜巡)¶

#+BEGIN_VERSE
「　不願選官來選佛當仁豈肯讓丹霞日中打破三更¶鼓大地山河獨步跨」
#+END_VERSE
¶

** 題偉上人扇頭¶

#+BEGIN_VERSE
「　汾陽扇子足風涼塵土奚堪為𥳽揚究竟本無元字¶腳兔毫未染巳全彰」
#+END_VERSE
¶

** 送友還長沙¶

#+BEGIN_VERSE
「　潭頭月色正秋妍無那孤雲入楚天六十烏藤如蒿¶拂重來豈惜路三千」
#+END_VERSE
¶

** 烜上人乞偈壽母¶

#+BEGIN_VERSE
「　忽聞蘭水長新荷僧子求詩壽道婆報德不須閒學¶解勸娘參取活彌陀」
#+END_VERSE
¶

** 恭次堂頭老人病起韻志喜¶

#+BEGIN_VERSE
「　捏住閻浮作一丘法身示疾願難周重移北斗眉¶掛再放西江舌上流山解醫人青不了花能戀主笑¶無休謾云骨瘦如臞石一喝收回大地秋」
#+END_VERSE
¶

** 紀春次獨往子韻
<pb:KR6q0231_J_016-0697b>¶

#+BEGIN_VERSE
「　春風來谷口掃郤靄冥冥日煦千林暖天開萬象醒¶新桃欺雪老古柳學松青鼓角催年急堯歌何處聽」
#+END_VERSE
¶

** 紙炮¶

#+BEGIN_VERSE
「　千重無縫罅一竅甚分明眨眼電光裏空中霹靂聲」
#+END_VERSE
¶

** 堂頭老人捐地葬希聲錢相國¶

#+BEGIN_VERSE
「　願力存千古乾坤屬一人惟餘坐具地分取葬孤臣」
#+END_VERSE
¶

** 葉枝南太史為錢公營葬¶

#+BEGIN_VERSE
「　太史惜幽芳親埋漢國寶味茲仁者心日月不能老」
#+END_VERSE
¶

** 甲午冬錢公安葬檗山詩以弔之¶

#+BEGIN_VERSE
「　世界仗君作主張奚堪攃手入僊鄉玄心俠膽安何¶處耿耿忠魂爭日光」
#+END_VERSE
¶

#+BEGIN_VERSE
「　玉骨深埋檗苑東前身想必是裴公可無清奠表清¶節推出九潭十二峰」
#+END_VERSE
¶

** 題姚震咸居士覺夢緣起¶

#+BEGIN_VERSE
「　夢破覺斯圓盤珠無滯礙業酬高士緣禪了道人債¶挂劍兩眉春吞江一口快為君寫寱言不覺動天籟」
#+END_VERSE
¶

** 同汝讀叔補山夜坐¶

#+BEGIN_VERSE
「　窗前梅數點鼓角月三更入此觀音理風雷舌上生」
#+END_VERSE
¶

** 中秋同慧門木菴二法兄獅巖坐月刻韻¶

#+BEGIN_VERSE
「　為憐秋色正況此弟兄同引到天心月呼來谷口風¶獅崖頻踞地虯樹欲騰空不覺山將曉金烏海上紅」
#+END_VERSE
¶

** 示雲樊弟¶

#+BEGIN_VERSE
「　儒釋半肩荷負迸開火裏曇花入處只消一唯更須¶坐斷三車」
#+END_VERSE
¶

** 示峽山劍文上人¶

#+BEGIN_VERSE
「　聰明賣盡學癡獃買得青山甘活埋平地陷人無數¶萬莫教自負棟樑材」
#+END_VERSE
¶

** 之石井掃父母塔¶

#+BEGIN_VERSE
「　亡牛喫苜猶忍笑翻成哭白雲滿空山我心不可掬」
#+END_VERSE
¶

** 贈法華靜主
<pb:KR6q0231_J_016-0697c>¶

#+BEGIN_VERSE
「　芒鞋踏斷買山家短钁頭邊轉法華信手胡揮渾大¶用還君斬艸驗龍蛇」
#+END_VERSE
¶

** 詠九潭瀑布¶

#+BEGIN_VERSE
「　倒瀉晶缾天際流為霖為雨不知秋眾生熱惱都消¶盡一片婆心未肯休」
#+END_VERSE
¶

** 恭讀　神宗顯皇帝賜藏聖諭暨瞻相國葉文¶
忠公檀越銅像有感¶

#+BEGIN_VERSE
「　煌煌天語宿生身俱是靈山會裏人法海無涯恩獨¶霮萬年留供舊君臣」
#+END_VERSE
¶

** 題師祖費老和尚壽塔¶

#+BEGIN_VERSE
「　虛空撞破出頭來好與生擒特地埋無限春光攔不¶住徒勞緣影瑣瑤臺」
#+END_VERSE
¶

** 拜中天師太塔¶

#+BEGIN_VERSE
「　潭北湘南樣不差紫雲常露角袈裟吾翁面目依然¶在黃檗鬧開萬樹花」
#+END_VERSE
¶

** 同慧門法兄觀梅¶

#+BEGIN_VERSE
「　天肯付晴日招遊高士鄉飛來雙袖雪踏碎幾林霜¶銕幹扶松瘦瓊葩照水光此間初破玉大地已聞香」
#+END_VERSE
¶

** 詠黃檗十二峰(併序)¶

吾邑黃檗為八閩祖庭之冠乃遠祖斷際運和尚¶
家山初出世處後行道江表思睠故山九潭十二¶
峰形勝在在以黃檗名之繇茲山昉也座下龍象¶
三千傑出臨濟大豎黃檗宗旨道播諸方故諸方¶
皆稱黃檗兒孫良有以也寺興於唐盛於宋微於¶
元重興於明萬曆中邑檀越相國葉文忠公以中¶
天祖梵行聞於朝　神宗顯皇帝特敕藏賜紫叢¶
林田是彌新至崇禎三年庚午春敦請天童密老¶
和尚蒞此開法八百年堂堂容儀再現山中未幾¶
還吳徑山費師翁繼之放出白拈手腳擒縱猊兕¶
三載卸擔本師隱老人荷焉紫羅帳外攃郤真珠
<pb:KR6q0231_J_016-0698a>¶
寶殿龍樓重重幻出三代傳器今古一時過現大¶
地無二黃檗矣余活埋山中十載被老人推出拋¶
向雪峰輥過聖壽大本難忘猶嬰於乳一座黃檗¶
恒蘊諸一念中繇此一念露出二六峰三三潭本¶
來面目直令智仁之士咸趍萬福堂奧而共暢本¶
懷其有見山不是山見水不是水者吾恐運祖猶¶
未肯點頭在。¶

*** 寶峰(雲根積翠如眾寶聚居紫微上)¶

#+BEGIN_VERSE
「　形山啟自檗山翁鎮國之名今古通富貴潑天無取¶捨大家都在寶林中」
#+END_VERSE
¶

*** 屏嶂(連峰若屏障在寺之右叢林壯觀)¶

#+BEGIN_VERSE
「　古殿玲瓏無內外何勞數幅列山眉虛空界破成雙¶片露出瞿曇鐵面皮」
#+END_VERSE
¶

*** 紫微(形肖北垣萬峰拱之居寺之北)¶

#+BEGIN_VERSE
「　紫宸瑞應燦雲端元氣英華結一團萬點青蠃咸北¶拱獨餘古剎面南看」
#+END_VERSE
¶

*** 獅子(天壯形勢儼然踞地金毛與爐峰對峙為本寺捍門)¶

#+BEGIN_VERSE
「　出窟金毛孰敢儔長將日月戲為毬有時忽震風雷¶舌一吼聲聞億萬州」
#+END_VERSE
¶

*** 香爐(秀圓卓起間氣所鍾居吉祥之東乃寺之華表)¶

#+BEGIN_VERSE
「　坤維鑄就博山形千尺寒灰一點明沒竅蒺藜輕一¶剔香雲遍覆九重城」
#+END_VERSE
¶

*** 佛座(高將千仞顱膝自然若大佛據座為寺前案)¶

#+BEGIN_VERSE
「　示現峰頭展化權右肩偏袒髻蠃圓若非具透頂門¶眼千丈舍那見不全」
#+END_VERSE
¶

*** 羅漢(拔出眾岑宛如應供居天柱上)¶

#+BEGIN_VERSE
「　寸絲不掛若癡憨三界翻為一小菴坐久那知天地¶老禪心竟日照寒潭」
#+END_VERSE
¶

*** 缽盂(狀以應量器居羅漢前)¶

#+BEGIN_VERSE
「　誰將應器托虛空半貯寒煙半貯風想是老僧收拾
<pb:KR6q0231_J_016-0698b>¶嬾長年安置白雲中」
#+END_VERSE
¶

*** 天柱(卓然獨挺直插雲霄在羅漢右)¶

#+BEGIN_VERSE
「　壁立千霄一橛禪虛空撐住到驢年欲期放下功成¶日覷破陰陽未兆前」
#+END_VERSE
¶

*** 五雲(疊巘有五瑞氣成雲日光射之爛然五色在報雨上)¶

#+BEGIN_VERSE
「　疊嶂層巒競出頭瑞光化作慶雲浮由來五色令人¶瞶大地山僧一隻眸」
#+END_VERSE
¶

*** 報雨(天將雨每先起雲林木震動農人以之上陰晴焉聯五雲)¶

#+BEGIN_VERSE
「　舌捲風松谷放喉機先一著解農愁不傳直指西來¶意試問如何舉話頭」
#+END_VERSE
¶

*** 吉祥(本寺朝案祥光不時呈現于上因名)¶

#+BEGIN_VERSE
「　峰不求名名自揚國家藉爾示禎祥奴驅萬象齊嵩¶祝　帝道遐齡祖道昌」
#+END_VERSE
¶

** 宿斂石¶

#+BEGIN_VERSE
「　清夜理幽獨柴門莫上關聲香來不息形影靜偏閒¶溪色一簾月雲光四面山鶯花能戀主未肯逐春還」
#+END_VERSE
¶

** 題斂石五音洞(洞懸五乳乳具五音以石扣之響答山谷)¶

#+BEGIN_VERSE
「　壁立峰如削穴垂五乳長希聲人不識別自有宮商」
#+END_VERSE
¶

** 讀葉相國題龍潭石壁詩¶

#+BEGIN_VERSE
「　鐵帚掃破壁毫光高萬尋雲雷收不得時倩老龍吟」
#+END_VERSE
¶

** 題葉相國假山¶

#+BEGIN_VERSE
「　多年成結搆石積總非頑後樂為天下完名在世間¶堂中同綠埜屋裏有青山憶昔方童稚晨昏學禮還」
#+END_VERSE
¶

** 橋梅次無得法兄韻¶

#+BEGIN_VERSE
「　寒芳如有待獨立石橋間倒影非因月浮香欲上山¶留將霜雪質直與水雲閒穿盡行人鼻春風未許攀」
#+END_VERSE
¶

** 鳥至¶

#+BEGIN_VERSE
「　好鳥忙春事聲聲不肯閒棲分高樹遍語演一音還¶罵雨遲新綠催花過幾山象耕如汝見當必為耘刪」
#+END_VERSE
¶

** 屈竹
<pb:KR6q0231_J_016-0698c>¶

#+BEGIN_VERSE
「　猗猗將數尺蓄勢若龍蟠久鬱煙霜裏曾經剪伐殘¶葉疏聲亦瘦節勁影猶寒不改當年綠群芳似較難」
#+END_VERSE
¶

** 孤石¶

#+BEGIN_VERSE
「　片石誠如嬾悠然好共棲禪餘宜作枕吟罷可留題¶骨瘦何曾異心貞自與齊雲深難盍覆苔蘚豈能迷」
#+END_VERSE
¶

** 甕雲¶

#+BEGIN_VERSE
「　一罈留幻質出入自無心別作乾坤小猶藏洞壑深¶孤應忘侶伴滯豈惜浮沈隨處堪為主舊峰未可尋」
#+END_VERSE
¶

** 晨鐘¶

#+BEGIN_VERSE
「　洪音纔動處蕩滉覺群靈每送春秋老頻呼天地醒¶霜林過有跡曙月照無形空外從來去千峰不敢󱯝」
#+END_VERSE
¶

** 寄南山法叔亙和尚¶

#+BEGIN_VERSE
「　滿懷欲寫也之乎落筆依然隻字無猶恐凍儂多怪¶笑一張白紙太糊塗」
#+END_VERSE
¶

** 題梅花紙帳¶

#+BEGIN_VERSE
「　素繭裁成一片雲秋亦能陰冬亦炙清霄獨影臥其¶中伴我梅魂兼月魄冷夢驚翻霜半席一笑能令天¶地白堪嘆人間睡正甜流光誰向暗中惜」
#+END_VERSE

<pb:KR6q0231_J_016-0699a>¶

